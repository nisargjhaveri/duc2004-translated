ઓકટોબરની પ્રારંભમાં તુર્કીએ 10,000 સૈનિકોને સીરિયન સરહદ પાસે મોકલીને આક્ષેપ કર્યો કે તેના પાડોશી સિરિયાએ કુર્દિશ બળવાખોરોને અને તેના નેતા અબ્દુલ્લા ઓકેલાનને આશ્રય આપ્યો છે.
સીરિયાએ આરોપોને નકારી કાઢ્યા અને ઇઝરાયેલ સાથેના તુર્કીના લશ્કરી જોડાણ ને કારણે તુર્કી આક્રમક બન્યુ છે તેવો આરોપ લગાવ્યો.
જેમ જેમ આ વિવાદથી સમગ્ર અસ્થિર પ્રદેશ વધુ અસ્થિર થવાનો ખતરો વધ્યો, ઇજિપ્તના પ્રમુખ મુબારકે મધ્યસ્થી પ્રયાસ શરૂ કર્યો જેમાં ટૂંક સમયમાં જ ઈરાન અને જોર્ડન પણ જોડાયા.
સાઉદી અરેબિયા, યેમેન, સુદાન, લેબનોન અને ગ્રીસે સીરિયાને સમર્થન આપ્યું હતું, પરંતુ બધાએ રાજદ્વારી ઉકેલ લાવવાની માંગ કરી.
રાજદ્વારી વાટાઘાટો કરવાનો આગ્રહ રાખીને ઇઝરાયેલે કોઇ પણ દેશની તરફેણ કરી નથી અને ઇઝરાયેલ-ટર્કીશ લશ્કરી સહકારની આ કટોકટીમાં કોઈ ભૂમિકા નથી તેવુ દ્રઢતાથી કહ્યુ.
